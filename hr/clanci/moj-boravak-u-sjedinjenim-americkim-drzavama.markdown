---
title: Moj boravak u Sjedinjenim Američkim Državama
date: 2016-10-22
metakeywords: put,turizam,usa,priroda,new york,los angeles,las vegas
metadescription: Put u SAD.
metaauthor: Vjeran Crnjak
metaimage: /images/usa-trip.jpg
---

Ono što slijedi je zapis vrlo svježeg sjećanja na moj put u Sjedinjene Američke
Države. Put je sigurno ostavio velik otisak na mene i utjecat će na moj život.

Glavni cilj putovanja bio je uživati u prirodi i hrani. Kako smo Sara i ja
upoznati s prisutnošću veganskih kulinarskih bogatstava u Sjedinjenim Američkim
Državama željeli smo isprobati hranu poznatih veganskih restorana, proizvode
tehnološki superiornih (mesnoj i mliječnoj industriji) firmi poput Impossible
Foods, Gardein, Ripple Foods, Beyond Meat i dr. Probali smo dosta, još ne
dovoljno, ali puno hrane i po tome je ovaj put uspjeh. Priroda je velika,
lijepa, očuvana i posvuda. Još uvijek ostalo stvari za vidjeti, ali i ovo što
smo vidjeli je bilo inspirirajuće, opuštajuće, kontemplativno i uzbuđujuće.
Nikad ne bih rekao da su priroda, divlje životinje, ceste, gradovi, ljudi,
porcije u restoranima tako veliki u Americi. Stvarno to treba doživjeti.

Otprilike 22700km avionom. Automobilom ne znam. Pješice smo prešli 150km,
otprilike 236 tisuća koraka, 50 sati hodanja na ovom putovanju koje je trajalo
od 2.10.2016. do 19.10.2016.
