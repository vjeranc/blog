---
title: Moj boravak u Sjedinjenim Američkim Državama
date: 2016-11-20
metakeywords: put,turizam,usa,priroda,new york,los angeles,las vegas,san diego
metadescription: Put u SAD.
metaauthor: Vjeran Crnjak
metaimage: /images/usa-trip.jpg
---

Ono što slijedi je zapis vrlo svježeg sjećanja na moj put u Sjedinjene Američke
Države.

Glavni cilj putovanja bio je uživati u prirodi i hrani. Kako smo Sara i ja
upoznati s prisutnošću veganskih kulinarskih bogatstava u Sjedinjenim Američkim
Državama željeli smo isprobati hranu veganskih restorana, proizvode tehnološki
superiornih (mesnoj i mliječnoj industriji) firmi poput [Impossible
Foods](//impossiblefoods.com), [Gardein](//gardein.com), [Ripple
Foods](//ripplefoods.com), [Beyond Meat](//beyondmeat.com) i dr. Priroda je
velika, lijepa, očuvana i posvuda. Još uvijek nam je ostalo stvari za vidjeti,
ali i ovo što smo vidjeli je bilo inspirirajuće, opuštajuće, kontemplativno i
uzbuđujuće. Nikad ne bih rekao da su priroda, divlje životinje, ceste, gradovi,
ljudi, porcije u restoranima tako veliki u Americi. Putovanje je bilo uspjeh,
vidjeli smo sve što je Sara planirala vidjeti, pojeli smo sve što je Sara
planirala pojesti. Put je ostavio velik otisak na mene i utjecat će na moj
život.

Otprilike 22700km avionom. Automobilom 2300km. Pješice smo prešli 150km,
otprilike 236 tisuća koraka, 50 sati hodanja na ovom putovanju koje je trajalo
od 2.10.2016. do 19.10.2016.

## 2.10.2016.

Na dan odlaska iz Hrvatske nisam imao osjećaj kao da igdje idem. Trebao sam
hitno dovršiti neke stvari vezane uz posao, upalio sam {neku kinesku clementinu}
i koncentrirano otipkavao stvari do kraja. Oko mene šetali Magda i Dalibor,
žurno se spremali, sat otkucava, još malo pa treba krenuti, a ja uopće ne
razmišljam o tome što treba uzeti sa sobom, što ne smijem zaboraviti. Hvala Sari
što je sve sredila, na kraju su punjači bili stavljeni u prtljagu, a ne u
ruksak. Zaboravljena je bila moja kišna jakna.

Stigao taksi, krenuli prema zračnoj luci "Franjo Tuđman". Letjelo se iz Zagreba
u Beograd. Cijena avionske karte je bila otprilike ista kao ona iz Beograda do
New Yorka. Malo smo se poslikavali, poslali zadnje elektronske pozdrave i nakon
manje od dva sata stigli u kišni Beograd. Na letu smo dobili pravi posni
pravoslavni obrok koji smo sačuvali za poslije - sendvič s *grill* povrćem.
Dočekao nas je mladić i uputio se prema svojem automobilu. Bješe mrak, kiša,
Sara hoda ispred s njim, kao da se dugo znaju, nešto pričaju. Ukrcamo se, cajke
na radiju u tišini i polako prema apartmanu gdje ćemo spavati kojih 5-6 sati da
bi rano ujutro krenuli za New York. Vožnja je bila dosta ugodna, ceste
neosvijetljene, razgovor uglavnom o tome kako je prije izgledao taj dio
Beograda. Na što nam vozač govori da se sve izgradilo bez dozvole, na brzinu
ozakonilo. Sjećam se da je svojoj djevojci slao poruku, kasnije ga je ona i
nazvala i pitala kad će doći. Na trenutak je vozio automobil bez ijedne ruke na
volanu. Pitao nas je kad želimo krenuti ujutro, mi rekli u 5:30, a on nam govori
da nas neće voziti ujutro nego njegov *burazer*.

Apartman je bio super, jako brz internet (moj u Zagrebu je sporiji), tišina.
Komentirali su smrad iz kupaonice, ali valjda ništa bitno, ja ga nisam osjetio.
Pokazano je veliko oduševljenje prema nekom induktivnom grijaču. Kako je Magda
vlasnica nekoliko apartmana i soba, vrlo jednostavno bi se svaka soba pretvorila
u apartman s tim nekim malim portabilnim grijačem. Grijač je brzo zavrio vodu za
čaj. Brzo smo se spremili, sjećam se da sam ležao u krevetu, misleći hoću li se
probuditi sutra na vrijeme (baterija mobitela ističe, punjač u koferu koji je na
putu za New York), kakva je to životinja na podu. Tijekom noći sam se probudio
nekoliko puta, vjerojatno zbog upečenog straha od spavanja. Nemam pojma zašto
sam bio pod stresom kad je ionako još troje imalo isti zadatak buđenja. ##
3.10.2016.

Na kraju sam se probudio prvi, spremio prvi, stojim i čekam. Imamo još kojih
dvadesetak minuta, ali netko već kuca na vrata. Eto *burazera*, izgleda gotovo
identično kao i onaj što nas je jučer vozio. Kaže da je njegov brat poseban i
malo lupljen u glavu i da nam je krivo rekao. Kako mora voziti još troje nakon
nas, vjerojatno na isti let, nije moguće to izvesti prije. Samo ja spreman,
ostali još leže ili se polako bude, žele doručkovati prije, piti čaj, kako ćemo
uopće stići. *The stress strikes again!* Ovo jutro grijač ne radi. Nešto pišti,
ali neće početi grijati, a Sara uporno želi grijati vodu. Zbog traumatičnog
iskustva i pritiska nisam zapamtio jesmo li na kraju uopće jeli čaj i kekse i
što se dogodilo, ali smo stigli u auto samo 5 minuta prije ranije dogovorenog
vremena (umjesto odmah) i došli na zračnu luku Beograd. Nisam baš koristio
mobitel jer je baterija bila slaba. U svakom slučaju, čekali smo na ulazu za
avion, da bi saznali da se trebalo negdje prijaviti za preslijetajuće letove,
poslani natrag na neki šalter, pa smo tako išli gore dolje gore dolje dok
napokon nismo prošli završnu kontrolu.

Pun avion (živio CO<sub>2</sub> otisak), čeka nas vožnja od devet sati. Nisam
baš bio oduševljen ekranom i slušalicama. Potrebne su dvije utičnice za stereo
ozvučenje koje ne radi dobro. Trebao sam svoje nekako gurnuti na pola da bih
dobio bolji zvuk. *Catering* je ovaj put u potpunosti zakazao. Meni je bio
promašen - lazanje sa sirom, sendviči sa sirom i salamom. Čak se i posada
iščuđavala jer joj je jasno što to znači posni obrok. Upozorili su nas da dan
prije leta promijenimo meni da se ne bi slična stvar dogodila. Imali smo svoju
hranu tako da nismo ostali gladni, a i dobili smo jabuku i krušku (tko se od tog
može najesti). Većinu leta promatrao sam druge, spavao i gledao filmove.
Pogledao sam ponovo Marsovca, *Međuzvezdani* je bio sa španjolskim prijevodom
što mi je bilo previše odbojno (na povratku sam ga ipak gledao, dosadno je bez
dugačkih filmova). Neki od putnika su bili oduševljeni posadom i stalno su ju
fotografirali. 

Let, kao i svaki drugi, prolazio je sporo, sok, čaj, voda, čaj, voda, sok i
dvadesetak plastičnih čaša poslije (koje se nadam recikliraju) stigli u New
York. Jedva sam čekao vidjeti paranoičnu Ameriku, kontrole, TSA, ali čini se da
smo im bili preobični. Tj. ja... Nakon interakcije s kamerom i touch ekranima,
koji su nam izbacili neke papiriće, ispostavilo se da Markići moraju otići
svojim putem, a ja ostajem sam - možda je potrebna dodatna kontrola jer mi je to
prvi put u SAD-u. Kako je kontrola napravljena u Zagrebu nisu nas morali ponovo
ispipati. Otišao sam razgovarati s carinskim službenikom, bješe neka
afroamerikanka, pitala me što radim ovdje *"What are you doing here?"* i koliko
ću dana ostati i pustila me dalje. Sve je bilo gotovo u par minuta. Pokupio sam
cijelu prtljagu, a Markićima još nema traga. Čekam ih dosta dugo. Mobitel ne
radi. *The stress strikes again!* Nakon nekih pola sata stižu oni. Trebali su
proći cijelu proceduru ispočetka, otisci svih deset prstiju itd. Htio sam zvati
Uber, ali aerodrom nije imao besplatan WiFi. Tek sam nakon još nekoliko
kontakata s aerodromima shvatio da se trebam preko web preglednika pokušati
spojiti na *http* stranicu i bit ću preusmjeren na izbornik za njihov besplatan
X-minutni internet. Tako da smo na kraju išli s New York taxijem. Vozač je bio
neki afroamerikanac s naglaskom, pravi imigrant. Naručio sam prije polaska u SAD
dvanaest Soylent barova i imao sam dosta problema s adresom, a na istu smo se
usmjerili pa je bilo par neugodnih trenutaka s vozačem, tj. on je osjećao
pritisak kao da mu određujem kojim putem treba ići. Sve je prošlo dobro.

Stigosmo kod Slavice. Slavica je dugogodišnji obiteljski prijatelj (obitelji
Markić). Došli smo dosta ranije, oko 13 sati. Cijeli dan ispred nas, dovoljno vremena za jedan dobar obilazak Manhattana.

central park tttt

## 4.10.2016.

## 5.10.2016.

## 6.10.2016.

## 7.10.2016.

## 8.10.2016.

## 9.10.2016.

## 10.10.2016.

## 11.10.2016.

## 12.10.2016.

## 13.10.2016.

## 14.10.2016.

## 15.10.2016.

## 16.10.2016.

## 17.10.2016.

## 18.10.2016.

## 19.10.2016.

